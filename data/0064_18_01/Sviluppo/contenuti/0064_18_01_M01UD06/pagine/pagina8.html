<div style="width:100%; height: 100%;" class="ng-scope">
	<div class="testoSemplice" style="line-height: 30px;">
		<div style="margin: 10px 10px;width: 98%;">
			<p style="font-size: 20px;font-weight: bold;color:#006699;">(Spiegazione del grafico precedente)</p>
		</div>
		<div style="margin: 20px 10px;width: 98%;">
			<p style="font-size: 16px;line-height: 25px;"><b>1999 - Il programma di protezione del governo statunitense:</b> vista l'escalation di attacchi informatici di varia portata a reti di computer sia private che istituzionali, nonché l'avvento sul mercato dei primi antivirus, ossia di software di protezione nei confronti di tali attacchi rivolti al grande pubblico, l'allora presidente degli Stati Uniti, Bill Clinton, decise di stanziare 1.5 miliardi di dollari per dare avvio al primo programma governativo di sicurezza informatica.</p>
		</div>
		<div style="margin: 20px 10px;width: 98%;">
			<p style="font-size: 16px;line-height: 25px;"><b>2000 – ILOVEYOU:</b> Ritenuto fra i 10 virus più dannosi della storia, ILOVEYOU era un worm per computer che ha attaccato con successo oltre dieci milioni di computer Windows nel 2000, quando veniva inviato come allegato di un messaggio email contenente il testo "ILOVEYOU" nella riga dell'oggetto. Dato che il worm utilizzava le mailing list degli utenti infettati, come fonte per trovare nuovi destinatari, i messaggi apparivano come provenienti da mittenti conosciuti e venivano pertanto considerati "sicuri", fornendo ulteriori incentivi ad aprire l'allegato. Il worn utilizzava la stessa tecnica di propagazione già vista per il Christmas Tree EXEC nel 1987, ma sfruttava ulteriori aspetti che lo hanno reso ancora più letale: i) si affidava all'ingegneria sociale per invogliare gli utenti ad aprire l'allegato ed assicurarsi così la sua propagazione continua; ii) si basava su alcune falle del sistema Windows e iii) sfruttava le debolezze di progettazione del sistema di scambio di email, a causa delle quali anche un programma in allegato alle email, se eseguito, aveva accesso completo al file system e al registro del sistema operativo. Il worm infettò oltre 50 milioni di computer Windows, sovrascrivendo i file presenti negli hard disk con una copia di se stesso, causando danni stimati in 5,5 miliardi di dollari (molti dei quali dovuti all'eliminazione del worm dai computer e al ripristino dei file corrotti). Alcune grandi società, così come il Pentagono, la CIA, e il Parlamento britannico dovettero resettare i loro sistemi di posta per liberarsene completamente.<br>Vista la sua pericolosità, negli anni successivi sono stati creati e diffusi centinaia di varianti di questo worm, sempre aventi come bersaglio computer Windows, le cui falle erano oramai note a tutta la comunità di hacker.</p>
		</div>
	</div>
<div class="monoTimeout" ng-include="timeoutMonoUrl"></div>
</div>