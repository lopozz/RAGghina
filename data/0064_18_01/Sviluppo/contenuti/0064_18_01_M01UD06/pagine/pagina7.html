<div style="width:100%; height: 100%;" class="ng-scope">
	<div class="testoSemplice" style="line-height: 30px;">
		<div style="margin: 20px 20px;width: 96%;">
			<p style="font-size: 30px;font-weight: bold;color:#006699;">(Spiegazione del grafico precedente)</p>
		</div>
		<div style="margin: 20px 20px;width: 96%;">
			<p style="font-size: 18px;"><b>1988 - L'attacco ad ARPANET:</b> Il Morris worm, dal nome del suo creatore Robert T. Morris Jr., è stato uno dei primi worm distribuiti via ARPANET (il precursore dell'attuale rete internet) e il primo malware (programma maligno) della storia a guadagnarsi l'attenzione dei media. Allora studente alla Cornell University, ma utilizzando i sistemi del Massachusetts Institute of Technology di Boston, Morris non scrisse il worn con lo scopo di provocare danni agli utenti, ma solo per determinare le dimensioni che internet aveva raggiunto. Per far questo, decise di sfruttare alcune vulnerabilità dei computer di allora. Quello che aveva trasformato il worm da un innocuo esercizio intellettuale in un virulento DoS (<i>denial of service</i>, ossia interrompeva il funzionamento del computer e della rete) era il meccanismo di diffusione: infatti il worm, prima di invadere un nuovo computer, controllava se vi fosse già una sua copia in esecuzione nel dispositivo attuale, ma anche se il sistema rispondeva che il worm era presente, in un caso su 7 il worm si reinstallava lo stesso per sicurezza, infettando quindi i computer della rete più volte e più volte.<br>Al tempo non fu possibile fare una quantificazione esatta né dei computer infettati, né dei danni economici: le stime indicano un numero di pc infettati tra le 6.000 e le 60.000 macchine colpite, per un danno economico tra i 100.000 ed i 10.000.000 di dollari. Per questo motivo e per la prima volta Robert Morris fu condannato negli Stati Uniti per pirateria informatica.</p>
		</div>
	</div>
<div class="monoTimeout" ng-include="timeoutMonoUrl"></div>
</div>