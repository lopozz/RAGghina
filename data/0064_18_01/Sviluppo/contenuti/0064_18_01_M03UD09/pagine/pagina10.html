<div style="width:100%; height: 100%;" class="ng-scope">
	<div class="testoSemplice" style="line-height: 30px; margin-top: 10px;">
		<div style="margin: 10px 20px;width: 96%;">
			<p style="font-size: 20px;font-weight: bold;color:#006699;">Non esistono pasti gratis</p>
		</div>
		<div style="margin: 60px 20px;width: 96%;">
			<p style="font-size: 18px;">Così come in finanza "non esistono pasti gratis", anche nell'informatica vale la stessa regola. Il miglior modo per proteggersi dalle varie tipologie di malware è semplicemente quello di evitare di visitare siti a rischio e di installare software gratuiti. Se per motivi professionali o personali abbiamo bisogno di un software particolare, la soluzione a tutela della nostra privacy e dei nostri dati è comprare il programma direttamente dal sito del fornitore, magari dopo aver testato uno o più prodotti, in modo da esser sicuri di effettuare l'acquisto più opportuno. Nel corso del processo di installazione, è bene ricordarsi di deselezionare le caselle relative ai vari componenti aggiuntivi e software extra che non sono necessari. <br><br>
            Allo stesso modo, è sempre bene non cercare scorciatoie per ottenere gratuitamente altri file musicali, video o app per dispositivi mobili. Non solo tale pratica è di solito illegale, ma espone gli stessi device e le reti a cui sono connessi a serio rischio di possibili intrusioni e/o furto dei dati. Non navigare quindi su siti di dubbia provenienza o scaricare software disponibili gratuitamente su siti poco noti o da reti P2P. È sempre molto meglio pagare il prezzo del prodotto ed essere sicuri di quello che stiamo acquistando. </p>
		</div>
		
	</div>
<div class="monoTimeout" ng-include="timeoutMonoUrl"></div>
</div>