<div style="width:100%; height: 100%;" class="ng-scope">
	<div class="testoSemplice" style="line-height: 30px; margin-top: 10px;">
		<div style="margin: 10px 20px;width: 96%;">
			<p style="font-size: 20px;font-weight: bold;color:#006699;">Mantenere i nostri dati personali…personali</p>
		</div>
		<div style="margin: 10px 20px;width: 96%;">
			<p style="font-size: 16px;">Tutto noi sappiamo chi è Edward Snowden o lo abbiamo sentito nominare almeno una volta. Ex-tecnico della CIA ed ex- consulente della NSA, Snowden è noto per aver rivelato pubblicamente dettagli di diversi programmi di sorveglianza di massa del governo statunitense e britannico (ma non solo), fino ad allora tenuti segreti. Tutti noi siamo quindi spiati. <br>
            Forse non dovremmo tuttavia preoccuparci tanto dei governi, quanto più di possibili malintenzionati interessati ai nostri dati e alle nostre identità, nonché a società che hanno un interesse a raccogliere il maggior numero possibile di dati sulle nostre attività in rete.<br><br>
            Se stiamo ad esempio navigando su un sito di una certa società, alcune aziende vogliono saperlo, in modo da mostrarci in futuro annunci pubblicitari pertinenti ai nostri interessi online, che possono catturare maggiormente la nostra attenzione. La stessa Facebook ha annunciato di aver iniziato a monitorare le abitudini di navigazione dei propri utenti al di fuori del proprio social. Come? Ogni volta che un utente effettua l'accesso a Facebook mentre naviga su altri siti, Facebook utilizza tali dati per guidare la visualizzazione degli annunci in modo che coincidano con il contenuto dell'attività online svolta dagli utenti.<br>
            Tale pratica non è certamente nuova: fin dalla fine degli anni Novanta, infatti, ogni volta che visitiamo un sito web, questo rilascia un piccolo file nel nostro computer, i c.d. "cookie" (biscotto, in italiano) in modo che alla prossima navigazione lo stesso sito sia in grado di riconoscere che siamo già stati suoi visitatori e sappia già cosa abbiamo visto o fatto.</p>
		</div>

	</div>
<div class="monoTimeout" ng-include="timeoutMonoUrl"></div>
</div>