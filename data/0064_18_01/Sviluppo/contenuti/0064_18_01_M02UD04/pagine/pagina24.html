<div style="width:100%; height: 100%;" class="ng-scope">
	<div class="testoSemplice" style="line-height: 30px; margin-top: 10px;">
		<div style="margin: 10px 20px;width: 96%;">
			<p style="font-size: 20px;font-weight: bold;color:#006699;">Altri canali di attacco</p>
		</div>

        <div style="margin: 20px 20px;width: 96%;">
			<p style="font-size: 16px;">Più recentemente, attacchi con finalità simili vengono condotti anche mediante codici QR; parliamo quindi in questo caso di “QRishing”.<br>
            Essendo gli utenti meno avvezzi a tale tecnologia, essi non utilizzano le stesse precauzioni che ad esempio adottano quando ricevono una mail sospetta e sono portati a scansionare il codice con i propri dispositivi, con il rischio di trovarsi installato un malware direttamente sul proprio telefono o sul computer a loro completa insaputa.<br><br>
            Naturalmente, anche i social network non sono immuni da questo tipo di attacchi; le truffe sono infatti molto popolari su Facebook e Twitter. Finti messaggi ricevuti dagli amici o comunicazioni di vincite di un ipotetico premio (come ad esempio “Clicca qui per avere musica, biglietti, giochi, … gratuiti”) sono dei classici esempi. Sfruttando ancora una volta l'ingegneria sociale, i malintenzionati utilizzano persone conosciute o il termine “gratuito”, che attiva nelle menti degli utenti uno stato di eccitazione, tale da far abbassare le difese delle persone, inducendole a cliccare sul link allegato.<br>
            In alternativa alla vincita gratuita, i malintenzionati possono anche utilizzare delle minacce (es. “Ti verranno addebitati 5 euro al giorno, se non clicchi qui") o situazioni di urgenza (“Abbiamo bisogno delle tue informazioni immediatamente per ricevere la vincita"). 
            Niente è troppo subdolo o oltre il limite per arrivare ai dati personali degli utenti.</p>
		</div>
	</div>
<div class="monoTimeout" ng-include="timeoutMonoUrl"></div>
</div>