<div style="width:100%; height: 100%;" class="ng-scope">
	<div class="testoSemplice" style="line-height: 30px; margin-top: 10px;">
		<div style="margin: 10px 20px;width: 96%;">
			<p style="font-size: 20px;font-weight: bold;color:#006699;">Pagamenti online - Esempi di frode</p>
		</div>
		<div style="margin: 40px 20px;width: 96%;">
			<p style="font-size: 16px;">Lo sviluppo delle frodi volte alla sottrazione di denaro ha reso necessario ideare e implementare soluzioni per la prevenzione, l'identificazione e il contrasto di queste attività illecite. Oggi i singoli intermediari e i gestori dei circuiti hanno implementato soluzioni in grado di assicurare all'utente una protezione molto elevata contro l'utilizzo non autorizzato del proprio denaro (es. blocco carta in caso di operazioni non usuali).<br><br>
            Le soluzioni di tutela sopra menzionate possono tuttavia fare ben poco contro il rischio di furto di identità e di sottrazione di dati sensibili (es. credenziali di accesso) contenuti nei dispositivi degli utenti. Ecco perché ai metodi tecnici di protezione occorre affiancare alcune buone norme di comportamento che l'utente deve mettere in atto per ridurre le probabilità di truffa e di intrusione, in modo particolare se il soggetto utilizza gli strumenti professionali (come il computer, il telefono o il tablet) anche per interessi personali. Ad esempio, l'acquisto online per motivi personali su un sito di origine dubbia, potrebbe comportare l'installazione inconsapevole sul computer di programmi volti a sottrarre dati presenti sul disco rigido del pc, mettendo quindi a rischio anche le informazioni in esso contenute per motivi professionali.</p>
		</div>

	</div>
<div class="monoTimeout" ng-include="timeoutMonoUrl"></div>
</div>