{
    "titolo": "Riepilogando 1",
    "contenuti": [
        {
            "ordine": 0,
            "titolo": "",
            "percorso": "pagine/pagina1.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG1",
            "RAWDOMText": [
                " Le frodi informatiche",
                " L’informatica, consiste nell’alterare un servizio o un procedimento di elaborazione di dati con lo scopo di procurarsi un (ingiusto) profitto. ",
                " Le frodi informatiche sono regolamentate dall’art. 640‐ter del Codice Penale, contenuto all’interno del Titolo XIII “dei delitti contro il patrimonio”, Capo II “dei delitti contro il patrimonio mediante frode”. Esso recita così:",
                " 640-ter. Frode informatica.",
                " Chiunque, alterando in qualsiasi modo il funzionamento di un sistema informatico o telematico o intervenendo senza diritto con qualsiasi modalità su dati, informazioni o programmi contenuti in un sistema informatico o telematico o ad esso pertinenti, procura a sé o ad altri un ingiusto profitto con altrui danno, è punito con la reclusione da sei mesi a tre anni e con la multa da 51 euro a 1.032 euro."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 1,
            "titolo": "",
            "percorso": "pagine/pagina2.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG2",
            "RAWDOMText": [
                " Le frodi informatiche",
                " Come evidenziato dalla Corte Suprema “il reato di frode informatica ha la medesima struttura e i medesimi elementi costitutivi della truffa dalla quale si differenzia solamente perché l’attività fraudolenta dell’agente investe non la persona, bensì il sistema informatico di pertinenza della medesima, attraverso la manipolazione dello stesso\". ",
                " La frode informatica si consuma quindi nel momento in cui l’agente consegue l’ingiusto profitto con correlativo danno patrimoniale altrui."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 2,
            "titolo": "",
            "percorso": "pagine/pagina3.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG3",
            "RAWDOMText": [
                " Le frodi informatiche",
                " La norma individua nelle frodi ICT le due seguenti condotte criminose:",
                " l'alterazione in qualunque modo del funzionamento di un sistema informatico/telematico, procurando a sé o ad altri un ingiusto profitto, con danno per il soggetto passivo;",
                " l'intervento senza diritto in qualunque modo su dati, informazioni o programmi contenuti in un sistema informatico/telematico, per procurare a sé o ad altri un ingiusto profitto a danno di un terzo."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 3,
            "titolo": "",
            "percorso": "pagine/pagina4.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG4",
            "RAWDOMText": [
                " Le frodi informatiche",
                " Le modalità operative della condotta in esame possono essere differenti e la dottrina le ha categorizzate nei seguenti possibili interventi criminosi:",
                " intervento sui dati inseriti nel computer. I dati potrebbero essere manipolati dal soggetto attivo (alterazione o immissione abusiva). In questo caso esiste concorso di reato con l’art. 491bis (delitto di falso informatico);",
                " intervento sul programma operativo del sistema. Il software viene alterato affinché il computer (o il sistema) operi in modo differente da come è stato progettato al fine di compiere illeciti (frodi);",
                " intervento sulle informazioni, ovvero sulle correlazioni fra i dati contenuti in un elaboratore o in un sistema."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 4,
            "titolo": "",
            "percorso": "pagine/pagina5.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG5",
            "RAWDOMText": [
                " Le frodi informatiche",
                " Gli elementi dell’illecito possono identificarsi in:",
                " Soggetto attivo (autore)",
                " In questo caso il soggetto può essere un autore generico (es. un soggetto terzo esterno), un operatore di sistema (ossia un soggetto che invece ha un'autorizzazione ad operare), oppure l'amministratore di sistema (circostanza aggravante, visto il ruolo che ricopre questa figura nell'assicurare l'integrità del sistema)",
                " Soggetto passivo (titolare del bene)",
                " Qui possiamo distinguere fra una vittima generica oppure fra soggetti privati e pubblici titolari di sistemi informatici (come ad esempio le aziende)",
                " Condotta illecita",
                " Essa è solitamente caratterizzata da un'elevata competenza tecnica, per superare le difese del sistema",
                " Oggetto dell'illecito",
                " È lo strumento verso il quale l'atto illecito è compiuto, come ad esempio i sistemi informatici e telematici, oppure i programmi ed i dati in essi contenuti"
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 5,
            "titolo": "",
            "percorso": "pagine/pagina6.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG6",
            "RAWDOMText": [
                " Le frodi informatiche - Esempi ",
                " Oggigiorno esistono una pluralità di frodi che quotidianamente colpiscono sistemi informatici e singoli computer a livello globale. Le tecniche più diffuse sono le seguenti:",
                " Skimmer: si tratta della tradizionale frode utilizzando un dispositivo capace di leggere, e in certi casi di immagazzinare su una memoria, i dati della banda magnetica dei badge. Questi dispositivi vengono utilizzati solitamente per commettere attività criminose a danno dei titolari di carte di credito. Essi infatti possono essere utilizzati sia per leggere direttamente le carte che vengono utilizzate come mezzo di pagamento (es. il malfattore approfitta della disponibilità della carta utilizzata per il pagamento in un esercizio – al ristorante o in un negozio – per fare una copia dei dati contenuti nel badge a danno dell'ignaro titolare), sia vengono installati direttamente sugli ATM o nelle stazioni di rifornimento, appositamente camuffati per non essere notati, in corrispondenza della feritoia di inserimento della carta. Una volta che l'utente utilizza una carta, la banda magnetica viene letta dallo skimmer, che trasmette i dati o li copia su una memoria. In questi casi, al fianco dello skimmer, viene posizionata anche una microcamera oppure una tastiera clone sopra quella originale, in modo da poter conoscere anche il codice segreto di utilizzo della carta."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 6,
            "titolo": "",
            "percorso": "pagine/pagina7.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG7",
            "RAWDOMText": [
                " Le frodi informatiche - Esempi ",
                " La clonazione delle carte con questa tecnica dovrebbe tuttavia andare a sparire con la sostituzione delle tessere a banda magnetica con quelle dotate di microchip. La nascita delle carte contactless, tuttavia, fa sorgere nuovi pericoli. Tali carte, infatti, sono di solito impostate per autorizzare pagamenti di importi limitati (alcune decine di euro) mediante il solo contatto con il lettore, senza la necessità di inserire alcun codice segreto da parte dell'utente. I malintenzionati, quindi, sfruttando questa caratteristica, si dotano di lettori portatili e, specialmente in zone affollate, li avvicinano alle borse e alle tasche delle varie persone intorno, nella speranza di catturare alcune carte attive.",
                " Sebbene siamo portati a pensare che tali tipologie di frodi informatiche abbiamo l'obiettivo di sottrarre denaro al malcapitato, accedendo direttamente ai suoi conti online o clonandone le carte di pagamento, questo non è l'unico scopo dei malintenzionati. Nella maggior parte dei casi, la frode ha invece l'obiettivo di raccogliere i dati sensibili del malcapitato, in modo da usare la sua identità per successive frodi future. Ecco perché i ladri più esperti utilizzano metodologie simili per clonare carte con bande magnetiche di altro tipo (es. pass aziendali), in modo da ottenere l'autorizzazione per l'accesso ad aree fisiche o reti informatiche."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 7,
            "titolo": "",
            "percorso": "pagine/pagina8.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG8",
            "RAWDOMText": [
                " Le frodi informatiche - Esempi ",
                " Esistono tuttavia altre modalità di frodi informatiche tese a sottrarre denaro o dati sensibili. Ne sono un esempio i dialer, il phishing ed il pharming.",
                " Dialer (per computer o cellulari): si tratta di un programma che altera i parametri della connessione a internet, cambiandone il numero telefonico originario e sostituendolo con un numero internazionale o a pagamento (in passato erano famosi i numeri di telefono con prefisso 899 per gli elevati costi di connessione). Parte di quello che l'utente paga per queste telefonate viene infatti girato dall'operatore telefonico a una terza persona o società, quella che di solito dissemina i dialer, con guadagni molto importanti. Oggigiorno questa tecnica è pressoché scomparsa, anche perché gli operatori telefonici permettono il blocco delle numerazioni a pagamento o dei prefissi internazionali."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 8,
            "titolo": "",
            "percorso": "pagine/pagina9.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG9",
            "RAWDOMText": [
                " Le frodi informatiche - Esempi ",
                " Phishing: è un tentativo di frode molto comune, messo in pratica attraverso internet che ha come unico scopo quello di sottrarre informazioni riservate e sensibili come ad esempio username, password, codici di accesso, numeri di conti bancari o delle carte di credito, … Si attua di solito creando un sito \"clone\", molto simile rispetto al sito originale, ma identico a prima vista, su cui indirizzare i vari utenti nella speranza che inseriscano i propri dati sensibili.",
                " Pharming: è una tecnica di cracking, utilizzata per ottenere l'accesso ad informazioni personali e riservate, con varie finalità. L'obiettivo del pharming è il medesimo del phishing, ovvero indirizzare le vittime verso un server web \"clone\" attrezzato per catturare i dati personali dei malcapitati. In questo caso, tuttavia, il malintenzionato opera delle modifiche a livello tecnico-informatico, modificando direttamente le associazioni presenti nel server. In questo caso, quindi, l'utente è convinto di accedere al dominio originale, in quanto da un punto di vista tecnico tutto è corretto, mentre in realtà è stato reindirizzato verso un sito \"clone\"."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 9,
            "titolo": "",
            "percorso": "pagine/pagina10.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG10",
            "RAWDOMText": [
                " Pagamenti online - Esempi di frode",
                " La costante diffusione dei metodi dei pagamenti online per l’acquisto diretto di beni (es. pagamenti su portali di e-commerce, acquisto di ricariche telefoniche, …) o l'acquisto indiretto di beni tramite servizi “intermediari” (es. pagamento mediante Paypal), nonché il trasferimento di denaro tra verso conti differenti o fra più soggetti (es. mediante servizi di money transfer) ha favorito lo sviluppo delle frodi, atti criminali finalizzati sia alla sottrazione di denaro che dell’identità del pagatore. ",
                " Generalmente i tentativi di frode legati ai pagamenti online hanno per oggetto servizi di riduzione dei debiti, offerte di lavoro da casa, intermediazioni immobiliari, offerte di prova gratuite di prodotti, incasso di premi già vinti o di eredità da ricevere, la concessione di prestiti a condizioni fuori mercato. In queste truffe i malintenzionati chiedono l'invio di soldi in anticipo e/o la comunicazione dei dati personali dell'utente, in modo da poter erogare il servizio promesso, che, sappiamo bene, non verrà mai attuato."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 10,
            "titolo": "",
            "percorso": "pagine/pagina11.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG11",
            "RAWDOMText": [
                " Pagamenti online - Esempi di frode",
                " Perché allora queste truffe continuano ad avere successo, sebbene gli schemi illeciti sottostanti siano facilmente individuabili? Molte di queste frodi sfruttano la psicologia delle persone, specie di quelle più bisognose, che vedono la possibilità di fare un \"buon affare\". ",
                " Tuttavia, capita spesso che anche persone insospettabili cadano in tali truffe per distrazione o per pura curiosità: l'accesso a siti clone (c.d. fake) e la condivisione dei propri dati sensibili (es. credenziali di accesso, dati personali,…) può arrecare danni difficilmente immaginabili sia al diretto interessato, che alle persone che gli sono intorno."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 11,
            "titolo": "",
            "percorso": "pagine/pagina12.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG12",
            "RAWDOMText": [
                " Pagamenti online - Esempi di frode",
                " Lo sviluppo delle frodi volte alla sottrazione di denaro ha reso necessario ideare e implementare soluzioni per la prevenzione, l'identificazione e il contrasto di queste attività illecite. Oggi i singoli intermediari e i gestori dei circuiti hanno implementato soluzioni in grado di assicurare all'utente una protezione molto elevata contro l'utilizzo non autorizzato del proprio denaro (es. blocco carta in caso di operazioni non usuali).",
                " Le soluzioni di tutela sopra menzionate possono tuttavia fare ben poco contro il rischio di furto di identità e di sottrazione di dati sensibili (es. credenziali di accesso) contenuti nei dispositivi degli utenti. Ecco perché ai metodi tecnici di protezione occorre affiancare alcune buone norme di comportamento che l'utente deve mettere in atto per ridurre le probabilità di truffa e di intrusione, in modo particolare se il soggetto utilizza gli strumenti professionali (come il computer, il telefono o il tablet) anche per interessi personali. Ad esempio, l'acquisto online per motivi personali su un sito di origine dubbia, potrebbe comportare l'installazione inconsapevole sul computer di programmi volti a sottrarre dati presenti sul disco rigido del pc, mettendo quindi a rischio anche le informazioni in esso contenute per motivi professionali."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 12,
            "titolo": "",
            "percorso": "pagine/pagina13.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG13",
            "RAWDOMText": [
                " Il furto di identità",
                " Il furto d'identità, consistente nella sottrazione di dati sensibili di carattere strettamente personale. In passato esso avveniva in maniera low-tech (rovistando ad esempio nella spazzatura alla ricerca di documenti bancari non triturati o rubando portafogli contenenti i dati della persona); oggi invece esistono modi molto più tecnologici ed efficaci per entrare in possesso di tali dati. In particolare, i ladri utilizzano tecniche informatiche per accedere direttamente ai computer di singole persone o per fare breccia nei sistemi informatici di società di vario tipo e sottrarre in massa dati riferiti ad una pluralità di soggetti."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 13,
            "titolo": "",
            "percorso": "pagine/pagina14.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG14",
            "RAWDOMText": [
                " Il furto di identità",
                " Nella pratica le motivazioni che conducono al furto di identità sono solitamente di natura finanziaria, come ad esempio l'ottenimento di prestiti e di carte di credito a nome di un terzo. Il furto d'identità rappresenta quindi solo il primo atto di uno schema fraudolento più complesso. Sebbene le vittime di tali frodi finanziarie si vedano rimborsare quanto impropriamente sottratto, ne deriva quindi che le conseguenze negative causate dal furto d'identità possano danneggiare il diretto interessato anche negli anni a venire.",
                " Pensiamo solo a cosa può succedere se un criminale utilizza tali dati, spacciandosi per quella persona, per poi condurre traffici illeciti a livello internazionale, i problemi per il diretto interessato possono essere ben maggiori. Soprattutto perché non è facile per il diretto interessato dimostrare la propria estraneità dei fatti. La maggior parte di tali frodi, infatti, viene portata avanti a distanza mediante strumenti online; inoltre la globalità di internet rende molto difficile anche la sola identificazione del Paese di origine di tali attacchi."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 14,
            "titolo": "",
            "percorso": "pagine/pagina15.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG15",
            "RAWDOMText": [
                " L'evoluzione del phishing: lo spear phishing",
                " Lo spear phishing può essere definito come un tentativo mirato di rubare informazioni sensibili (come le credenziali dell'account o informazioni finanziarie) da una vittima specifica, spesso con l'intento di danneggiarla a livello personale, oltreché a livello finanziario.",
                " Acquisendo alcune informazioni personali, spesso pubbliche, sulla vittima (es. data di nascita, città natale, lavoro, nome degli amici e luoghi frequentati), gli aggressori si travestono da amici o entità fidate per acquisire dai malcapitati informazioni sensibili, in genere tramite invio di e-mail o di altri messaggi online. ",
                " A differenza degli attacchi di phishing che consistono nell'inviare un'email (o altra comunicazione) falsa che sembra provenire da un'organizzazione autentica a un gran numero di persone, sfruttando le possibilità che qualcuno faccia clic su quel link e fornisca le proprie informazioni personali o scarichi un software dannoso allegato alla mail sul proprio computer, gli attacchi di spear phishing hanno target di utenti ben precisi."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 15,
            "titolo": "",
            "percorso": "pagine/pagina16.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG16",
            "RAWDOMText": [
                " L'evoluzione del phishing: lo spear phishing",
                " Un attacco efficace di spear phishing richiede infatti che i malintenzionati ottengano quante più informazioni possibili sui bersagli, prima di tentare qualsiasi tipo di contatto diretto. ",
                " Se un hacker ha già alcune informazioni, anche basilari e pubblicamente reperibili in rete (es, numero di telefono o indirizzo email), è molto più probabile che il malcapitato presuma che l'e-mail ricevuta sia legittima, in quanto la maggior parte degli utenti ritiene che tali tipologie di dati siano in qualche modo protette: chiunque disponga dunque di tali informazioni deve essere un soggetto con diritti di accesso."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 16,
            "titolo": "",
            "percorso": "pagine/pagina17.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG17",
            "RAWDOMText": [
                " L'evoluzione del phishing: lo spear phishing",
                " Essendo il contenuto del messaggio personalizzati sull'obiettivo, (es. le mail sembrano quindi essere spedite ad esempio da un contatto o da una realtà con cui il soggetto ha familiarità, ma anche il contenuto della mail riporta informazioni e fatti a carattere personale di cui solo pochi dovrebbero essere a conoscenza), il malcapitato conferma le sue aspettative riguarda la legittimità del messaggio.",
                " A differenza del phishing, lo spear phishing richiede più tempo e lavoro da parte dei malintenzionati per ottenere informazioni sensibili da parte dei malcapitati, ma il tasso di successo è decisamente più elevato rispetto ad un invio di un messaggio standard ad una massa di utenti. A causa del livello personale di queste email, è più difficile identificare gli attacchi di spear phishing, piuttosto che identificare attacchi di phishing condotti su larga scala. Questo è un ulteriore motivo per cui gli attacchi di spear phishing stanno diventando sempre più diffusi."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 17,
            "titolo": "",
            "percorso": "pagine/pagina18.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG18",
            "RAWDOMText": [
                " L'evoluzione del phishing: lo spear phishing",
                " L'identificazione di email fasulle, anche se personalizzate, può sembrare apparentemente semplice, ma i messaggi di spear phishing sono così migliorati negli ultimi anni, che oggigiorno sono estremamente difficili da rilevare senza preliminari conoscenze sulla protezione da tali attacchi.",
                " Gli aggressori prendono infatti di mira le vittime, utilizzando le informazioni che loro stesse mettono a disposizione su internet. Partendo da un singolo profilo pubblicato su un social network è possibile risalire in maniera abbastanza agevole all'indirizzo email della persona, all'elenco degli amici, alla posizione geografica ed agli eventuali post sui nuovi gadget acquistati di recente. Con tutte queste informazioni, l'aggressore può facilmente fingersi un amico o un'entità familiare al malcapitato e inviare a questi un messaggio convincente, ma fraudolento, tale da spingerlo a compiere le azioni in esso contenute (es. aprire il file allegato, cliccare su un determinato link, …).",
                " Sebbene in controtendenza con le mode del momento, è quindi sempre meglio evitare di condividere su internet informazioni troppo personali o relative al nostro lavoro, dato che i nostri profili social rappresentano la prima fonte di approvvigionamento di informazioni sensibili per gli hacker."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 18,
            "titolo": "",
            "percorso": "pagine/pagina19.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG19",
            "RAWDOMText": [
                " L'evoluzione del phishing: lo spear phishing",
                " Per aumentare le percentuali di successo, questi messaggi contengono spesso spiegazioni urgenti, attinenti alla sfera lavorativa o personale del soggetto, sul perché hanno bisogno di informazioni sensibili. ",
                " Alle vittime viene quindi chiesto di aprire un allegato dannoso o fare clic su un collegamento che li porta a un sito web contraffatto dove viene richiesto di fornire password, numeri di conto, PIN e credenziali di accesso, riferiti anche a piattaforme social (come Facebook). ",
                " In realtà, l'obiettivo degli hacker non è quello di manomettere il profilo social della vittima, ma essi useranno tali password, o varianti di esse, per accedere a altri siti web o per ottenere informazioni riservate ritenute più importanti. Una volta che i criminali hanno raccolto abbastanza informazioni sensibili, possono non solo accedere ai conti bancari della vittima, ma come già visto, persino creare una nuova identità utilizzando tutte le informazioni originali fornite dal malcapitato."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 19,
            "titolo": "",
            "percorso": "pagine/pagina20.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG20",
            "RAWDOMText": [
                " L'evoluzione del phishing: lo spear phishing",
                " Di seguito si riportano alcuni consigli che i professionisti della sicurezza informatica suggeriscono per evitare attacchi di spear phishing:",
                " Occorre prestare particolare attenzione alle informazioni personali che vengono pubblicate su internet, in modo particolare sui profili personali presenti nei vari social media. Quante e quali informazioni personali sono disponibili ai potenziali aggressori? Se c'è qualcosa che non vogliamo che un potenziale malintenzionato veda, la soluzione migliore è quella di non pubblicarlo, o quantomeno di non renderlo pubblico, configurando correttamente le impostazioni della privacy per limitare ciò che i nostri contati e gli altri possono vedere;",
                " Occorre utilizzare password intelligenti, evitando di scegliere una parola chiave principale (o varianti di questa) per ogni account online in nostro possesso. Riutilizzare la stessa password o chiavi simili permette ad un malintenzionato che ha accesso ad un profilo o ad una casella di posta elettronica, di avere accesso a tutti gli altri nostri account digitali."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 20,
            "titolo": "",
            "percorso": "pagine/pagina21.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG21",
            "RAWDOMText": [
                " L'evoluzione del phishing: lo spear phishing",
                " Prestare attenzione prima di cliccare sui collegamenti presenti nelle email: se una società ti invia un link per posta, utilizza invece il browser per accedere direttamente al sito della società, invece di fare clic sul link ricevuto. Ricorda sempre di controllare prima la destinazione del collegamento passando il mouse sopra di esso: se l'indirizzo non corrisponde al testo presente nel messaggio o alla destinazione indicata nell'email, è probabile che possa trattarsi di un collegamento dannoso e di un tentativo di frode;",
                " Resta sempre vigile quando apri le email, anche se ricevute da mittenti conosciuti: molti attacchi di spear phishing tentano di nascondere le reali destinazioni dei collegamenti, usando informazioni personali contenute nel messagio, che lo potrebbero rendere legittimo a prima vista all'utente. Se ricevi un'email da un mittente noto, che richiede informazioni personali (quali credenziali di accesso o altri dati sensibili), controlla subito se l'indirizzo email è quello che il mittente è solito usare e contattalo magari tramite canali alternativi alla posta elettronica (es. telefono), per avere conferma che sia stato effettivamente lui ad inviare tale mail."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 21,
            "titolo": "",
            "percorso": "pagine/pagina22.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG22",
            "RAWDOMText": [
                " L'evoluzione del phishing: lo spear phishing",
                " Utilizza infine un programma di protezione dei dati e resta sempre aggiornato in tema di sicurezza informatica: un continuo aggiornamento sulle più recenti tecniche di frodi informatiche, unito ad un programma di protezione dei dati aiuta, a prevenire l'accesso non autorizzato alle informazioni in nostro possesso da parte di soggetti terzi, con il rischio di manomissione o perdita delle informazioni. ",
                " Per i professionisti, è dunque importante dotarsi di un software di protezione dalla manomissione dei dati, che deve essere utilizzato per proteggere i documenti sensibili da accessi o uscite di informazioni non autorizzate, nel caso in cui l'utente cada in una truffa informatica"
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 22,
            "titolo": "",
            "percorso": "pagine/pagina23.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG23",
            "RAWDOMText": [
                " Altri canali di attacco",
                " Come intuito, i criminali sono estremamente flessibili negli approcci che adottano, utilizzando una pluralità di canali che oggi sono familiari alla maggior parte degli utenti. Un'altra variante del phishing/spear phishing è lo \"smishing\", ossia l'invio di messaggi sms ricevuti sul telefono o il \"vishing, se l’attacco è condotto mediante la voce, ossia mediante una telefonata con il diretto interessato. ",
                " In questi casi, gli utenti ricevono un messaggio di testo o una telefonata un'azienda a loro familiare necessita di alcune informazioni personali per riconfermare dei dati andati persi durante l’aggiornamento del sistema. Nel messaggio o nel corso della telefonata potrebbe essere fatta menzione di un dato sensibile dell’utente (es. nome da nubile della madre), ma tale informazione è stata recuperata su uno dei profili social del malcapitato."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 23,
            "titolo": "",
            "percorso": "pagine/pagina24.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 60000,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG24",
            "RAWDOMText": [
                " Altri canali di attacco",
                " Più recentemente, attacchi con finalità simili vengono condotti anche mediante codici QR; parliamo quindi in questo caso di “QRishing”.",
                " Essendo gli utenti meno avvezzi a tale tecnologia, essi non utilizzano le stesse precauzioni che ad esempio adottano quando ricevono una mail sospetta e sono portati a scansionare il codice con i propri dispositivi, con il rischio di trovarsi installato un malware direttamente sul proprio telefono o sul computer a loro completa insaputa.",
                " Naturalmente, anche i social network non sono immuni da questo tipo di attacchi; le truffe sono infatti molto popolari su Facebook e Twitter. Finti messaggi ricevuti dagli amici o comunicazioni di vincite di un ipotetico premio (come ad esempio “Clicca qui per avere musica, biglietti, giochi, … gratuiti”) sono dei classici esempi. Sfruttando ancora una volta l'ingegneria sociale, i malintenzionati utilizzano persone conosciute o il termine “gratuito”, che attiva nelle menti degli utenti uno stato di eccitazione, tale da far abbassare le difese delle persone, inducendole a cliccare sul link allegato.",
                " In alternativa alla vincita gratuita, i malintenzionati possono anche utilizzare delle minacce (es. “Ti verranno addebitati 5 euro al giorno, se non clicchi qui\") o situazioni di urgenza (“Abbiamo bisogno delle tue informazioni immediatamente per ricevere la vincita\"). Niente è troppo subdolo o oltre il limite per arrivare ai dati personali degli utenti."
            ],
            "immagini": [],
            "video": [],
            "audio": [],
            "tabelle": []
        },
        {
            "ordine": 24,
            "titolo": "",
            "percorso": "pagine/pagina25.html",
            "tipologia": "monomediale",
            "visto": 0,
            "media": "",
            "navigazione": "bloccata",
            "durata": 500,
            "impostaVista": "fine",
            "testo": "",
            "idkey": "0064_18_01_MOD1_LEZ11_PAG25",
            "RAWDOMText": [
                " Altri canali di attacco",
                " Lo \"USB-ishing\" infine è un ulteriore tentativo degli hacker di arrivare ai dati personali degli utenti lasciando chiavette USB in luoghi affollati (come conferenze, hotel, altri luoghi pubblici). Quando un utente incuriosito dal contenuto della chiavetta, la collega al suo computer, l'unità flash installa automaticamente un software sulla macchina dell'utente, molto spesso senza che il malcapitato se ne accorga.",
                " È stato provato come proprio le chiavette USB siano elementi ad elevato rischio, in quanto è possibile installare software maligno proprio nel software che controlla il dispositivo stesso. In questo caso, non solo i normali antivirus non sono in grado di rilevare il software dannoso, ma tale minaccia non viene rimossa quando l'unità viene cancellata e riformattata. Poiché le unità flash USB sono particolarmente utili, e la maggior parte di noi le utilizza tutti i giorni anche per trasferire dati, anche quelli più sensibili, i rischi di compromissione delle informazioni e di propagazione dell’infezione sono preoccupanti.",
                " Nel corso del modulo saranno quindi illustrate alcune tecniche di protezione semplici, ma efficaci, che tutti i professionisti dovrebbero adottare per tutelare la propria privacy ed i dati contenuti nei propri dispositivi."
            ],
            "immagini": [],
            "video": [],
            "audio": [],
            "tabelle": []
        }
    ],
    "idkey": "0064_18_01_MOD1_LEZ11"
}