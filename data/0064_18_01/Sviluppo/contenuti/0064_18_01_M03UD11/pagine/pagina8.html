<div style="width:100%; height: 100%;" class="ng-scope">
	<div class="testoSemplice" style="line-height: 30px; margin-top: 10px;">
		<div style="margin: 10px 20px;width: 96%;">
			<p style="font-size: 20px;font-weight: bold;color:#006699;">La sicurezza fisica nei luoghi pubblici</p>
		</div>

		<div style="margin: 20px 20px;width: 96%;">
            <p style="font-size: 16px;">Le precauzioni da adottare sul luogo di lavoro viste in precedenza, dovrebbero essere ulteriormente rafforzate quando siamo in luoghi pubblici, specie se di passaggio.<br>
            Gli ambienti di transito, come aeroporti e stazioni, sono i principali luoghi dove avvengono i furti di laptop e di altri dispositivi. In questi luoghi, infatti, siamo più vulnerabili, in quanto la nostra attenzione è rivolta ad altre attività, anziché a controllare che la borsa contenente il computer, facilmente riconoscibile ai terzi, sia sempre con noi.<br><br>
            L'aspetto più importante da tenere in considerazione è quello di non perdere mai il contatto (visivo e fisico) con la borsa contenente i nostri dispositivi portatili. <br><br>
            È opportuno tenere i nostri dispositivi con noi durante il viaggio (sia in treno, che in aereo) specie se ci riposiamo nel tragitto. Inoltre non mettere mai un laptop, un tablet o un telefono nel bagaglio da stiva, che può essere aperto in maniera molto semplice, anche in presenza di lucchetti di protezione. Molti di noi già non lo fanno per paura che i dispositivi possano danneggiarsi o rompersi durante le fasi di carico e scarico. Ma quali precauzioni utilizziamo invece per i nostri hard disk esterni e le nostre chiavette usb più resistenti agli urti? Può sembrare strano, ma molti professionisti imbarcano il disco esterno di backup, in modo da tenerlo separato dal computer, così che in caso di perdita di uno, abbiano sempre i dati nell'altro.
</p>
		</div>
	</div>
<div class="monoTimeout" ng-include="timeoutMonoUrl"></div>
</div>