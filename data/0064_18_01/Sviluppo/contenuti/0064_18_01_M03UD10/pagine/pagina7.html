<div style="width:100%; height: 100%;" class="ng-scope">
	<div class="testoSemplice" style="line-height: 30px; margin-top: 10px;">
		<div style="margin: 10px 20px;width: 96%;">
			<p style="font-size: 20px;font-weight: bold;color:#006699;">La riconnessione automatica alle reti wi-fi</p>
		</div>
		<div style="margin: 60px 20px;width: 96%;">
			<p style="font-size: 18px;">In precedenza abbiamo analizzato i problemi legati all'utilizzo di reti wireless di origine dubbia; tali rischi sono ampliati dall'utilizzo di device portatili che si connettono a reti aperte senza il preventivo consenso (o la conoscenza) dei proprietari. Ciò capita soprattutto quando in giro sono presenti punti di accesso con lo stesso nome (es. in una catena di bar o librerie): la prima volta che gli utenti si connettono a una di queste reti, devono fare una scelta esplicita; in tutte le successive sessioni, tuttavia, i dispositivi mobili (per impostazione predefinita) ricordano i nomi delle reti utilizzate in precedenza e si riconnettono ogni volta che è possibile farlo.<br><br>
            I pericoli associati a questa pratica di riconnessione automatica sono reali. Non esiste infatti nessun impedimento affinché un criminale decida di creare una rete wireless utilizzando un nome identico ad una rete aperta sicura. Questo escamotage può facilmente far cadere in trappola gli utenti disattenti o i cui dispositivi sono indotti a connettersi ad una rete contraffatta. Anche quando il telefono non viene utilizzato attivamente, infatti, le app sul telefono (quali posta elettronica, social media, calendario, mappe, …) trasmettono e ricevono dati e credenziali.</p>
		</div>
	</div>
<div class="monoTimeout" ng-include="timeoutMonoUrl"></div>
</div>