<div style="width:100%; height: 100%;" class="ng-scope">
	<div class="testoSemplice" style="line-height: 30px; margin-top: 10px;">
		<div style="margin: 10px 20px;width: 96%;">
			<p style="font-size: 20px;font-weight: bold;color:#006699;">Il controllo del rischio in ambito assicurativo</p>
		</div>
        
<!--    Tra i fornitori più conosciuti troviamo Yubico (<a target="_blank" href="https://www.yubico.com/">https://www.yubico.com</a>) -->

		<div style="margin: 10px 20px;width: 96%;">
            <p style="font-size: 15px;">Nell'<b>assicurazione</b> il rischio è l’elemento cardine, intorno al quale ruotano tutti gli altri elementi.<br>
            Già da una prima lettura della nozione del contratto di assicurazione (art.1882) contenuta nel nostro Codice Civile, possiamo notare una duplice funzione del contratto aleatorio per eccellenza: da un lato, abbiamo l’assicurazione contro i danni, a carattere essenzialmente indennitario, dall'altro, troviamo l’assicurazione sulla vita, a carattere prettamente previdenziale. Caratteristica comune di entrambe le ipotesi è il trasferimento del rischio dall’assicurato all’assicuratore. In particolare, nel primo caso il rischio si traduce concretamente nella garanzia, che l’assicuratore dà all’assicurato di coprire le conseguenze di un evento dannoso; nell’altro caso, l'assicuratore coprirà un’alea legata alla morte o alla sopravvivenza di un individuo, attraverso un’opera di capitalizzazione dei premi che questo versa all’assicuratore e che gli saranno poi corrisposti in forma di capitale o di rendita dopo il verificarsi dell’evento.<br><br>
            A seguito di quanto detto in precedenza, dobbiamo individuare quali rischi possono essere posti alla base dell’operazione assicurativa, infatti, non vi è una perfetta coincidenza tra il rischio in senso economico (possibilità di verificarsi di un evento futuro e incerto) e il concetto di rischio in senso tecnico-assicurativo (vedi la possibilità di assicurare un evento che si è già verificato, il c.d. rischio putativo). Inoltre non tutti i rischi in senso economico sono tecnicamente assicurabili e non tutti i rischi tecnicamente assicurabili possono essere coperti da una polizza assicurativa norma dell’art. 1882 c.c. possono essere assicurati quei rischi, cosiddetti puri,  che possono tradursi nella possibilità di un sinistro, cioè di un evento che ha il potenziale di produrre un danno all’assicurato o un evento che attiene alla sua vita. Infatti, non è possibile assicurare un evento indifferente all’assicurato.</p>
		</div>

	</div>
<div class="monoTimeout" ng-include="timeoutMonoUrl"></div>
</div>