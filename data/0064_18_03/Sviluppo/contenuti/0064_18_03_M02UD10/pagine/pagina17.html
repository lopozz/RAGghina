<div style="width:100%; height: 100%;" class="ng-scope">
	<div class="testoSemplice" style="line-height: 30px; margin-top: 10px;">
		<div style="margin: 10px 20px;width: 96%;">
			<p style="font-size: 20px;font-weight: bold;color:#006699;">Il controllo del rischio in ambito assicurativo</p>
		</div>
        
<!--    Tra i fornitori più conosciuti troviamo Yubico (<a target="_blank" href="https://www.yubico.com/">https://www.yubico.com</a>) -->

		<div style="margin: 10px 20px;width: 96%;">
            <p style="font-size: 16px;">Fondamentale è che il rischio sia riferibile ad un elevato numero di unità omogenee, permettendo così all’impresa assicuratrice di applicare il principio mutualistico: il danno potenzialmente causato dall’evento può essere ripartito fra tutti coloro che sono soggetti al medesimo rischio, poiché solamente alcuni fra di essi verranno realmente colpiti dal sinistro. Il principio è tanto più efficace quanto più elevato è il numero degli assicurati: secondo la legge dei grandi numeri, data la probabilità di un evento e la frequenza con cui questo si verifica su un numero determinato di prove, all’aumentare del numero di prove la frequenza con cui l’evento si verifica tenderà a coincidere con la sua probabilità. Perciò al crescere della numerosità dei rischi omogenei e indipendenti assunti dall’impresa di assicurazione, l’errore commesso nella previsione dell’evento aleatorio si riduce.<br><br>
            In merito al concetto di Mutualità si può invece dire che colui che stipula una polizza assicurativa entra a far parte di una collettività, formata da una pluralità di soggetti esposti allo stesso rischio, nella quale ciascuno versa il proprio contributo in modo ad accumulare i capitali da corrispondere ai componenti della collettività per i quali si verificherà effettivamente l’evento. Pertanto mentre nel caso di ritenzione o controllo del rischio ciascun soggetto è costretto ad accumulare tutto il capitale necessario per far fronte agli eventuali bisogni futuri derivanti dal verificarsi dell’evento negativo, nel caso di ricorso all’assicurazione ovvero al trasferimento del rischio, l’importo che ciascun soggetto deve versare per accedere alla copertura assicurativa è commisurato alla probabilità di accadimento dell’evento, stimata con sufficiente grado di approssimazione sulla base della frequenza empirica.</p>
		</div>
	</div>
<div class="monoTimeout" ng-include="timeoutMonoUrl"></div>
</div>