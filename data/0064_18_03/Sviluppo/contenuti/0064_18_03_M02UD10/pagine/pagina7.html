<div style="width:100%; height: 100%;" class="ng-scope">
	<div class="testoSemplice" style="line-height: 30px; margin-top: 10px;">
		<div style="margin: 10px 20px;width: 96%;">
			<p style="font-size: 20px;font-weight: bold;color:#006699;">La rilevazione della tolleranza al rischio</p>
		</div>
		<div style="margin: 20px 20px;width: 96%;">
            <p style="font-size: 16px;">Secondo quanto previsto dalla direttiva MiFID II, da gennaio 2018 i servizi offerti dagli intermediari devono puntare su una maggiore personalizzazione, offrendo più informazioni sui costi e sulla costruzione dei prodotti, soprattutto se sono complicati, anche grazie all’introduzione di nuovi prospetti informativi. <br><br>
            Nella raccolta e nell’elaborazione di informazioni sul cliente l’impresa mantiene la responsabilità nell’assegnare profili di rischiosità e nel valutare l’adeguatezza dei servizi d’investimento proposti. In relazione ai criteri da adottare per la valutazione di adeguatezza delle raccomandazioni d’investimento il testo della nuova Direttiva conferma l’impostazione della precedente regolamentazione (MIFID I); tuttavia viene data una particolare enfasi, <b>tra le informazioni sulla situazione finanziaria del cliente, alla valutazione della capacità di sostenere perdite (risk capacity) e, tra gli obiettivi d’investimento, alla tolleranza al rischio</b>.<br><br>
            La tolleranza al rischio e la capacità di sostenere perdite sono misure diverse che non devono essere confuse: la normativa infatti le richiama entrambe come distinti requisiti da soddisfare congiuntamente nelle raccomandazioni d’investimento. Si possono spesso osservare situazioni in cui un cliente è nelle condizioni oggettive di sostenere una perdita nel suo portafoglio, ma, soggettivamente, non è in grado di tollerare il rischio dei suoi investimenti.</p>
		</div>
	</div>
<div class="monoTimeout" ng-include="timeoutMonoUrl"></div>
</div>