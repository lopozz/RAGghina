<div style="width:100%; height: 100%;" class="ng-scope">
	<div class="testoSemplice" style="line-height: 30px; margin-top: 10px;">
		<div style="margin: 10px 20px;width: 96%;">
			<p style="font-size: 20px;font-weight: bold;color:#006699;">Il controllo del rischio in ambito assicurativo</p>
		</div>
        
<!--    Tra i fornitori più conosciuti troviamo Yubico (<a target="_blank" href="https://www.yubico.com/">https://www.yubico.com</a>) -->

		<div style="margin: 10px 20px;width: 96%;">
            <p style="font-size: 16px;">Nella gestione del rischio esistono però delle <i>asimmetrie informative</i> in quanto non vi è solo quella tipica sul lato della domanda – il cliente non conosce la qualità del bene o del servizio offerto, che invece è nota al venditore, ma anche dal lato dell’offerta ovvero l’assicuratore non conosce la rischiosità del soggetto che contrae la polizza. Il fatto di non poter valutare il rischio associato a una polizza comporta per l’assicuratore l’incertezza sulla misura del prezzo a cui prestare il proprio servizio. Il fatto di non poter valutare il rischio associato a una polizza comporta per l’assicuratore incertezza sulla misura del prezzo a cui prestare il proprio servizio. Infatti il prezzo della copertura assicurativa deve essere determinato ex ante in funzione del grado di rischiosità dell’assicurato, ma solo quest’ultimo ha la conoscenza di informazioni o porrà in essere azioni che influenzeranno tale rischio e che non sono note all’assicuratore fini al loro compimento.<br><br>
            Generalmente si distinguono due forme di asimmetria informativa: <br>
            La <i>Selezione avversa</i> che riguarda informazioni nascoste alla controparte ed è di natura pre-contrattuale, cioè si manifesta prima della conclusione della transazione ovvero del perfezionamento della polizza; il <i>Moral hazard</i> o azzardo morale, che si riferisce ad azioni nascoste alla controparte e ha natura post-contrattuale, cioè si verifica durante la copertura assicurativa. Per cercare di ovviare alle inefficienze dovute alle asimmetrie informative in campo assicurativo sono stati introdotti vari incentivi per la gestione del rischio, fra cui: clausole contrattuali, quali la franchigia o lo scoperto, riduzioni tariffarie in presenza di determinate cautele, l’introduzione dei meccanismi bonus/malus che lega la tariffa alla classe di merito del cliente.</p>
		</div>
	</div>
<div class="monoTimeout" ng-include="timeoutMonoUrl"></div>
</div>