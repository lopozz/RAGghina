<div style="width:100%; height: 100%;" class="ng-scope">
	<div class="testoSemplice" style="line-height: 30px; margin-top: 10px;">
		<div style="margin: 10px 20px;width: 96%;">
			<p style="font-size: 20px;font-weight: bold;color:#006699;">Il quadro sociale</p>
		</div>
		<div style="margin: 20px 20px;width: 96%;">
            <p style="font-size: 16px;"><b>La Famiglia</b> rappresenta il perno dell’evoluzione e del cambiamento sociale in atto ed è frutto di modifiche che si sono via via propagate tra le generazioni. Rispetto alla composizione dei nuclei familiari, le coppie legali, se si escludono le regioni più tradizionaliste sono destinate a continuare la loro attuale flessione; una crisi, quella del matrimonio, dovuta in particolare al mutato quadro valoriale, spostatosi dalla tradizionale etica del sacrificio alla ricerca della felicità individuale. <br><br>
            <b>La famiglia tradizionale sta scomparendo </b>per vari motivi: nuovi valori sociali, la ridefinizione dei ruoli maschili e femminili (gender) il progressivo aumento della scolarizzazione e lo spostamento in avanti della conclusione degli studi comportano un ritardato ingresso nel mondo del lavoro.<br><br>
            Il processo di formazione della famiglia risente del rinvio delle tappe (uscita dalla famiglia di origine, formazione dell’unione, arrivo del primo figlio) e dell’emergere di nuove forme di vita familiare: aumentano, infatti,  quelle caratterizzate da unioni libere o da periodi di vita autonoma e, conseguentemente, i percorsi di formazione della famiglia risultano più diversificati di un tempo. Inoltre le esperienze nei percorsi di transizione allo stato adulto variano secondo il genere, l’estrazione sociale e il territorio di residenza. Le dinamiche non sono omogenee e rivelano un ruolo fondamentale fornito dall’estrazione sociale e dal livello di scolarizzazione nella definizione delle differenti tappe.</p>
		</div>
	</div>
<div class="monoTimeout" ng-include="timeoutMonoUrl"></div>
</div>